# Utvidet sammendrag {#sammendrag}

Den pågående automatiseringen av beslutningsprosesser i offentlig forvaltning representerer en omveltning innenfor byråkratisk myndighetsutøvelse. 
Tilgang på store mengder relevant digital data og økende muligheter for å behandle informasjonen gjør at oppgaver som tidligere måtte behandles manuelt kan overlates til hel- eller halvautomatiserte prosesser med vesentlig redusert menneskelig inngripen. 
På den ene siden gir denne utviklingen store effektiviseringsmuligheter og potensial for offentlige besparelser. 
På den andre siden er ivaretakelsen av forvaltningens legitimitet i befolkningen et risikoaspekt i denne utviklingen.
Det overordnede målet med denne rapporten er å studere ut fra et demokratiperspektiv om, og i så fall hvordan, oppfattelsen av NAV som institusjon blant innbyggere i Norge påvirkes av en overgang til økt grad av automatisert saksbehandling.
Datagrunnlaget for denne rapporten er samlet inn i Norsk medborgerpanels runde 22 og 23, med et representativt utvalg av innbyggerne i Norge på 2000 respondenter.

NAV er ledende i utviklingen av digitale tjenester og verktøy (Hansen, Lundberg, and Syltevik 2018), og utvikler systemer som kan nyttiggjøre seg framskritt som gjøres innenfor databehandling og analyse. 
Beslutningsprosesser som benytter seg av kunstig intelligens vil være en del av løsningen for at NAV skal oppnå samfunnsoppdraget sitt om å bidra til at flere kommer i arbeid og færre på stønad, og samtidig sørge for at de som trenger det, får rett ytelse til rett tid gjennom en pålitelig og effektiv forvaltning. 
Kunstig intelligens kan brukes både i automatiserte beslutningsprosesser, og som beslutningsstøtte for saksbehandlere. 
Et sentralt kjennetegn ved kunstig intelligens er at slike systemer etterligner, erstatter og utvider menneskelig intelligent handling, og menneskelig beslutningstaking og vurdering (Mikkelsen 2019).
Mulige områder hvor kunstig intelligens kan benyttes i NAV er blant annet for å beregne sannsynlighet for at den arbeidsledige trenger bistand fra NAV; til å bestemme om en person i sykefravær skal kalles inn til oppfølgingsmøte fra NAV; og til å anbefale arbeidsrettede tiltak.
På veien mot bedre tjenester er det viktig at man har med seg brukerne – det vil si innbyggerne i Norge – og lager ansvarlige systemer som gir lik og rettferdig behandling uavhengig av sosial status.

Demokratisk legitimitet viser til den legitimiteten som vinnes ved at beslutningene utgår fra folkeviljen (Rosanvallon 2011).
Både tillit og legitimitet omhandler relasjonen mellom innbyggere og myndighetene, og faller under det bredere konseptet om politisk støtte (Easton 1965).
Det er viktig å studere rettferdighet fra et statsvitenskapelig perspektiv fordi oppfatninger av rettferdighet antas å påvirke institusjonell legitimitet (Tyler 2003). 
Dette begrenser seg ikke bare til input-siden av det politiske systemet hvor politikk vedtas, men også output-siden i forvaltningen hvor politikk settes ut i live (Krislov 2012; Rosanvallon 2011; Rothstein 2011).

For å kartlegge konteksten denne studien gjøres i, inkluderer undersøkelsen noen generelle spørsmål om innbyggernes forhold til NAV.
Over halvparten av innbyggerne har vært i personlig kontakt med saksbehandler i NAV, men mange oppgir likevel at de har liten kjennskap til NAV.
Flertallet av innbyggerne opplever at de er i stand til å få de tjenestene de har krav på fra det offentlige. 
Dette på tross av at mange opplever forvaltningen som krevende å forstå.

Innbyggerne har rimelig høy tillit til NAV, og det er få som oppgir å ha ingen tillit i det hele tatt.
Samtidig er det få som har svært høy tillit til NAV.
Tilliten er høyere blant de som opplever at de får ytelsene de har rett på; som føler at de forstår de byråkratiske prosessene; som tenker at de som jobber i offentlig sektor bryr seg om folks behov; og som oppfatter at saksbehandlerne ikke bare forholder seg til tekniske aspekter i saksbehandlingen.
Motsvarende er tilliten lavere blant de som har et annet syn på forvaltningen.

Den samme forskjellen observerer vi når spørsmålet dreier seg om hvorvidt saksbehandlerne oppfattes som upartiske i sin myndighetsutøvelse.
På spørsmål om hvordan innbyggerne oppfatter saksbehandlerne å være nøytrale, svarer innbyggerne generelt at de i liten til noen grad mener at saksbehandlere i NAV lar seg påvirke av egne holdninger, men forskjellen varierer rimelig sterkt etter hvilken oppfatning de har om forvaltningen og tilliten de har til NAV. 

Det er ikke realistisk å anta at saksbehandlere fullt og helt klarer å legge fra seg egne bias i sitt arbeid, selv ikke i profesjoner hvor objektivitet etterstrebes. 
En måte å utlikne bias er å sørge for at saksbehandlernes bakgrunn reflekterer befolkningen, en idé som i forskningslitteraturen er kjent som representativt byråkrati.

Med vårt fokus på maskinlæring og kunstig intelligens ønsker vi å vite om behovet for deskriptiv representasjon i byråkratiet påvirkes når forvaltningen i tar i bruk dette verktøyet.
Vi finner at ønsket om at saksbehandlerne deler innbyggernes sosiale bakgrunn øker når man tar i bruk maskinlæring og kunstig intelligens.
Dette gjelder spesielt når det kommer til utdanningsnivå og arbeidserfaring.
Kanskje kan dette komme av at bruk av maskinlæring og kunstig intelligens leder til økt fremmedgjøring, og at behovet øker for saksbehandlere som forstår den enkeltes situasjon og kan gripe inn i tilfeller hvor den maskinelle vurderingen ikke tar tilstrekkelig hensyn til kontekst.
**En annen forklaring kan være at det stilles høyere krav i befolkningen til at saksbehandlerne har tilstrekkelig kompetanse til å bruke maskinlæring og kunstig intelligens på riktig måte.**

Et av formålene med prosjektet har vært å kartlegge kunnskapsnivået innbyggerne har om maskinlæring og kunstig intelligens, samt å analysere i hvilken grad dette påvirker andre holdninger og svar de gir i senere spørsmål og eksperimenter i undersøkelsen.
Hovedfunnene fra denne gruppen av spørsmål viser at mer enn seks av ti innbyggerne i Norge har liten eller ingen kjennskap til temaet.
Innbyggerne er delt i oppfatningen om bruken av maskinlæring og kunstig intelligens i forvaltningen er noe å bekymre seg over, og de som oppfatter at de har god kunnskap om tematikken er mer positive til at det brukes i forvaltningen.
Det er en omvendt U-formet sammenheng mellom selvplassering på politisk høyre/venstre-skala og oppslutning om bruk av kunstig intelligens: 
Innbyggere som plasserer seg mot midten av det politiske spekteret er mer positive enn de som plasserer seg mot en av endene på skalaen.
Det er verdt å merke seg at måten vi stilte spørsmålet fokuserer på konkrete avveininger av egenskaper ved ren manuell saksbehandling og saksbehandling med maskinlæring og kunstig intelligens.
Svarene må tolkes i denne sammenhengen.

Et viktig spørsmål knyttet til bruk av maskinlæring og kunstig intelligens er hvordan modellene kan ivareta oppfattelsen av at beslutninger som tas er rettferdige.
Det finnes imidlertid ulike definisjoner av hva rettferdighet er, og det er vanskelig -- for ikke å si umulig -- å oppfylle alle definisjonene på samme tid.
Vi har derfor i undersøkelsen tatt for oss et konkret tilfelle som er relevant for NAVs tjenester, hvor vi måler innbyggernes støtte til det som kalles statistisk paritet. 
Denne rettferdighetsdefinisjonen innebærer at man sikrer lik fordeling av et gode blant undergrupper i samfunnet, ofte basert på sosial eller etnisk tilhøriget.
Den konkrete saken gjelder bruk av maskinlæring og kunstig intelligens for å understøtte en beslutning om hvilke personer blant de sykmeldte som skal få tilbud om dialogmøte med NAV.
I vårt tilfelle har vi spurt hvilken modell man foretrekker av en som er mer treffsikker totalt sett, men skeivfordeler på kjønn, eller en som er mindre treffsikker totalt sett, men sikrer at like mange sykmeldte fra hvert kjønn får tilbud om dialogmøte.
Vi finner at befolkningen er delt omtrent på midten, med en liten overvekt av støtte til å bruke statistisk paritet.
Kvinner støtter statistisk paritet noe mer enn menn i dette konkrete tilfellet.
Både menn og kvinner støtter statistisk paritet i sterkere grad dersom det er kvinner som blir forfordelt, og denne effekten er sterkest blant kvinner.
Befolkningen er med andre ord ikke samstemt om hvilket rettferdighetskriterie som skal gjelde i dette tilfellet, noe som samsvarer med andre studier som viser at hva som er rettferdig er avhengig både av kontekst og av øyet som ser.

NOE OM INPUTVARIABLER HER

Mye forskning gjenstår for å kunne trekke vidtrekkende konklusjoner om hvordan tillit og legitimitet best kan bevares i overgangen til økt bruk av maskinlæring og kunstig intelligens.
Vi er fortsatt i en tidlig fase, hvor de fleste innbyggerne har liten kjennskap til tematikken, og hvor svært få har personlige erfaringer med saksbehandling hvor dette benyttes.
Problemstillingene kan være komplekse, og av og til kan det være vanskelig for den jevne innbygger å ta stilling til spørsmål som de ikke har tenkt mye over.
Samtidig er det nyttig å allerede nå merke seg at befolkningen er delt i mange av spørsmålene om bru både når det gjelder bekymring for bruk av Denne rapporten viser at 

